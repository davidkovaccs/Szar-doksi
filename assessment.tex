%----------------------------------------------------------------------------
\chapter*{Értékelés}\label{sect:ertekeles}
%----------------------------------------------------------------------------

A házi feladat elkészítése során bepillantást nyerhettünk, az architekturális szoftvertervezés és -fejlesztés lépéseibe. Munkánk során sikerült egy olyan programot fejlesztenünk, amely -- egyelőre alapszinten -- teljesíti a követelményspecifikációban lefektetett, majd a tervezés során pontosított igényeket. A munkánk során szerzett tapasztalatokat reményeink szerint a későbbiekben kamatoztathatjuk, amennyiben a mostanihoz hasonló, komplex tervezést és kivitelezést igénylő feladattal találkozunk.

%,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,
\subsubsection{Továbbfejlesztési lehetőségek}\label{sect:tovabbfejlesztes}
%,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,

Lehetséges, hogy a szoftverünk funkciói, kezelői felülete több potenciális felhasználónak elnyeri a tetszését, mint ahányan valójában elkezdik használni. Ennek egyik okát abban láthatjuk, hogy sokan nem szeretnék veszni hagyni egy másik családfaszerkesztő-programban\footnote{lásd: \url{http://en.wikipedia.org/wiki/Comparison_of_genealogy_software}} fáradtságos munkával létrehozott családfájukat. Erre egy lehetséges megoldásként kínálkozik, hogy a szoftverünk továbbfejlesztése során beépítünk GEDCOM importálási/exportálási lehetőséget.

A GEDCOM a \emph{GEnealogy Data COMmunication} kifejezésből képzett mozaikszó, és a genealógiai adatok cseréjének de facto szabványát képezi a származástannal kapcsolatos szoftverekben. A GEDCOM szabvány egy egyszerű szöveges struktúrában teszi lehetővé a leszármazási kapcsolatok modellezését és tárolását.

A szabvány támogatásával programunk bekerülhet a családfa-modellezési szoftverek vérkeringésébe. A fent lábjegyzetben hivatkozott összehasonlító táblázat tanúsága szerint ez korántsem olyan kiterjedt és centralizált, hogy egy-egy jól megvalósított ötlettel ne lehetne a téma iránt érdeklődő felhasználók jelentékeny hányadának bizalmát elnyerni.
